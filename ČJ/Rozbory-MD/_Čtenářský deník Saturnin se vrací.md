# Saturnin se vrací

## Michal Martínek

1. Saturnin se vrací: Oficiální pokračování, Miroslav Macek, nakl. XYZ roku 2017, ilustroval Petr Faltus, humoristická literatura
2. Kniha je oficiálním pokračováním předešlého dílu Saturnina. Teta Kateřina si vzala za muže Františka, hlavní vypravěč se začal vídat se slečnou Barborou a v létě je dědeček opět pozval k sobě na chalupu.  
    Po dobu pobytu na chalupě začal Milouš chodit do zaměstnání, které mu dal strýc František, tedy do místní továrny. Všechno osazenstvo výletu bylo udiveno, jak Milouš ochotně dochází do zaměstnání, ovšem poté se zjistilo, že se Miloušovi líbí jedna z kancelářských pracovnic.  
    Jednoho letního dne se teta Kateřina rozhodla, že bude vařit. Všichni ovšem věděli, že vařit neumí, a tak dědeček se Saturninem zařídili aby „vypadl proud“. Teta Kateřina se ovšem rozhodla, že bude vařit na ohništi, ale když bylo jídlo skoro hotové vsypala do něho jed na krysy, který považovala za koření. Vaření se nakonec ujala slečna Barbora.  
    Když se začínali na dovolené nudit, vydali se na výlet do neznáma. Dojeli do tvrze jménem Růžová zahrádka, která dostala svoje jméno podle místa kde se mučili vězni. Byla to skála ze tří stran obehnaná zdí a na čtvrté obrovský sráz, ze kterého se dalo lehce spadnout. Když se šli podívat dovnitř, zaklapli se za nimi dveře a oni se nemohli dostat ven. Přišla je zachránit mladá krásná dívka, která zde podle pověsti strašila a pozvala je na pohoštění.
3. Hlavními postavami jsou dědeček, vypravěč, slečna Barbora, teta Kateřina, doktor Vlach, Saturnin a strýc František.  
    Saturnin je velmi výstřední osobou. Neustále vymýšlí pasti a překvapení pro svoje okolí. Je také velmi zkušený a schopný. Umí téměř vše a všude byl.
4. Kniha se odehrává na dědečkově chalupě, přibližně v polovině 20. století
5. Chvíle jako stvořená pro tiché rozjímání.  
    Teta Kateřina však byla v povídavé náladě, neboť předtím dlouho uraženě mlčela.  
    Tento úryvek je naprosto typický, protože teta Kateřina střídala stavy uraženého mlčení a rozverného výkladu všemožných historek a příběhů.
6. Jazyk knihy mi připadal celkem normální a byl spisovný. Nevšiml jsem si žádných zvláštních výrazů.
7. Kniha se mi četla velmi dobře a velmi sem se u ní bavil. Určitě bych ji doporučil. O knihu jsem neztratil zájem, protože je velmi vtipná a zábavná.
8. Dopis  
    4\. ledna, Praha  
    Vážený pane Macku,  
    četl jsem vaši knihu a velmi mě zaujala. Proto jsem se rozhodl napsat Vám dopis a podělit se s Vámi o svoje pocity z Vaší knihy Saturnin se vrací. Vaše kniha je velmi zábavná a vtipná. Je ovšem také o soužití více či méně rozličných lidí. A to je právě to, co mě na knize zaujalo. Je totiž originální, jak svým zpracováním, tak i nápadem.  
    Váš věrný fanoušek  
    Michal Martínek
# Karel Havlíček Borovský, Král Lávra
## Michal Martínek

### Literární druh a žánr a jejich znaky v textu
epická poezie - má děj
pohádková satirická báseň
* rysy pohádky - byl jednou jeden, dobrý konec, hrdinský čin
* výsměch omezenosti a spoutanosti společnosti

### hlavní a vedlejší téma, motiv

**hlavní téma**: kritika útlaku menšin a odlišností
**vedlejší téma**: odlišnosti a omezení, osobní tajemství, ventilování starostí, odhalení, pochopení
**motiv**: oslí uši, tajemství, šibenice, holiči, nespravedlnost, stud, mateřský pud, vrba, basa

### časoprostor
Odehrává se v smyšleném irském království, na králově dvoře, kdesi v lese u duté vrby, poté na bále.
Časové zasazení není zřejmé, děj se odehrává v průběhu několika let, možná celého dosavadního života krále.

### vypravěč
vypravěč není účastníkem děje, typem je nejspíš personální - zaměřuje se na děj z pohledu určité osoby
použitá er-forma
soustředí se na líčení děje, relativně méně popisů prostředí a charakteristik postav

#### řeč postav

Užitá přímá řeč:

	„Půjdu-li ho hledat,
	promeškáme bál!“

Mnohokrát je přímou řečí celá sloka a většinou jde o zvolání jedné postavy, většinou bez vyjádřené odpovědi.

### hlavní a vedlejší postavy

**hlavní postavy**
* Kukulín - holič, vybrán, aby tento rok holil krále, zví jeho hrozné tajemství, pod přísahou ho nesmí vyzradit, to ho tíží, pousteevník mu poradí jej našeptat do staré vrby, on se tedy uzdraví a stane se královým dvorním holičem
* jeho matka, stará vdova - starostlivá, přimlouvá se u krále aby jej nedal zabít
* král Lávra - je dobrý panovník, lidmi oblíbený, ovšem má strach, že se přijde na to, že má pod vlasy oslí uši
	nechá se přemluvit aby Kukulína nevěšel; potom co je jeho tajemství prozrazeno, se zprvu strachuje, ale lid si po prvotním úleku zvykne a král získá zpět své sebevědomí

převládá nepřímá charakteristika - král - chválí irský lid, nebyl taky žid, matka - chrání svého syna

**vedlejší postavy**:
* poustevníček - moudrý muž, bydlí v lese, místní si k němu chodí pro rady
* Červíček - hudebník, na cestě na bál ztratí kolíček od basy, použije větvičku z vrby, basa pak na bále vyzvoní královo tajemství

## kompozice

Dílo je rozděleno do slok, vyšší dělení nebylo vzhledem k rozsahu využito.
Sloky jsou tvořeny sedmi verši, rýmové schéma - ABCBDDB

Děj je chronologicky uspořádaný, sleduje jednu dějovou linku.
Úvod a konec díla naznačuje že ho někdo vypráví jako pohádku.

### jazyková vrstva

Jazyk spisovný, nezabarvený

* archaismy - hudci, byltě, kvas, rekrutýrka
* historismy - bradýřský cech, baldachýn, obrok, porty
* vlastní jména - Kukulín, Viklov, Letnice
* knižní - zardousit, smlčet, zvěstovati, hanebné
* hovorové výrazy - švanda, futrál
* obecná čeština - ouředníci, šmytec, utich'

**figury a tropy:**
* přirovnání - vlasy jak roj včel
* metonymie - jazejček je rtuť, kříž
* metafora - líčko vadne
* personifikace - basa hraje sama, vrba poslouchá
* inverze - horší ještě bylo
* symbol - oslí uši jako vady, oběšení jako likvidace těch, co ví moc
* elipsa - je hanebné
* zvolání - padl los, ach! padl:



# Literární a obecně kulturní kontext

Král Lávra byl napsán na námět staré irské pověsti, zasazené do českých reálií.

## Autor
- Básník, novinář, politik (poslanec říšského sněmu) a satirik
**život**: první polovina 19. století
- za svou tvorbu internován do Brixenu (Rakousko)
	- tam na protest proti absolutistické vládě napsal svá nejznámější díla.
- Zakladatel a redaktor **Národních novin**
- Psal hlavně satiricky a žertovně
- zakladatel lit. kritiky u nás, české politické publicistiky
- Racionalista, odpůrce idealizace a pokrytectví
- 1848 - v revolučním roce (Jaro Národů) - povstání po Evropě
	- rak. - kancléř Metternich

#### další díla
- Tyrolské elegie - Satira na nucené deportace do Brixenu, plná ironie a sebeironie
- Křest svatého Vladimíra
- Epigramy - Krátké ironické verše, rozdělené do oddílů: vlast, politika, náboženství, svět

**sloh**: realismus
- kritický realismus
- obrozenecké generace po roce 1848

**další autoři**:
* Karel Hynek Mácha
* Božena Němcová
* K. J. Erben

**světoví**:
Balzac, Flaubert, Zola, Maupassant
Gogol, Čechov

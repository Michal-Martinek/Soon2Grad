# Farma zvířat

## George Orwell, 2008 nakl. Argo, román

2) Příběh začíná na farmě, kterou vlastní lidé a zvířata jsou nespokojena se svojí situací. Po takzvané Revoluci jsou lidé z farmy vyhnáni a zvířata osvobozena. Rozhodnou se tedy, že založí Farmu zvířat. Díky nově nabyté svobodě se všechna zvířata s chutí pustila do práce. S vidinou lepšího světa jim práce šla dobře od cesty. Také si ustanovila sedm přikázání, která nikdo nesmí porušit.

Za vládce se prohlásila prasata Kuliš a Napoleon. Tyto dva vůdci se neustále přou a pokud jeden něco navrhne, druhý to zavrhne a nedokáží se dohodnout.  
Po nějaké době si Napoleon vycvičí psy a vyžene s nimi Kuliše. Následně z něho udělá největšího zrádce a namluví všem zvířatům, že Kuliš může za všechny jejich problémy.

Napoleon s ostatními prasaty začnou pomalu upevňovat svoji pozici a stávají se diktátory. Zvířata také začnou mít pocit, že se sedm přikázání změnilo, ale přisuzují to svojí špatně paměti.

Mezitím se prasata stále více stávají nadřazenými a začínají poroučet ostatním zvířatům. Například slepice byly popraveny, když přestaly na protest snášet vejce. Prasata si začala svojí moc a poslušnost upevňovat pomocí poprav a lží. Hlavním posluhovačem prasat se stalo prase jménem Pištík. Také nechali stavět větrný mlýn, aby zaměstnala ostatní zvířata a zahnala myšlenky na dobu před Revolucí.

Poté co byl mlýn dostavěn, za záhadných okolností se zřítil, což bylo přisouzeno Kulišovi. A zvířata pracovala stále za méně jídla a prasata se rozvalovala v domku původního majitele farmy a tloustla. Nakonec příběhu si ostatní zvířata uvědomila, že prasata se stala nerozeznatelnými od lidí.

3) Hlavní postavy jsou hlavně prasata Napoleon a Kuliš. Dále nějaká méně významná zvířata jako kůň Boxer nebo osel Benjamin.  
Napoleon je nejvýznamnější zvíře po většinu příběhu. Byl schopen původní myšlenku spravedlnosti a rovnoprávnosti převrátit naruby a přivést Farmu do podobnému stavu jako na začátku. Je to podvodník a lhář. Dokáže vše překroutit ke svému prospěchu.

4) Kniha se odehrává na anglickém venkově v polovině 20. století.

5) „Na přestavbě větrného mlýna se zvířata činila, jak jen mohla, neboť si byla dobře vědoma toho, že ostatní svět je pozoruje a že závistivé lidské bytosti by se radovaly a jásaly, kdyby stavba nebyla dokončena včas.“ Na tomto úryvku je dobře vidět, jak byla zvířata zmanipulovaná. I když věž nejspíš spadla sama, všechna vina byla přisuzována Kulišovi a lidem. Zvířata také byla velmi zapálená do přestavby spadlé věže i když byla úplně zbytečná.

6) Jazyk knihy je vcelku běžný, autor použil hodně přirovnání a metafor.

7) Kniha se mi velmi líbila, byla pro mě velmi zajímavá k zamyšlení. Myslím, že je hodně nadčasová a stále si z ní něco můžeme odnést. Rád bych ji doporučil. Byl jsem napnutý, jak daleko se situace vyvine. Události, které autor popisuje se objevovaly v dějinách. Přijde mi dobré, že se autor pokusil popsat události z dějin a vytvořil takto zajímavou knihu.

8) Komentář: Zápis ve čtenářském deníku považuji za zdařilý, podle mého názoru vystihuje trefně atmosféru a hlavní myšlenku knihy.

Lenka Martínková
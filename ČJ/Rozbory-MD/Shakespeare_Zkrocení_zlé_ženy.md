# Zkrocení zlé ženy, William Shakespeare

## Michal Martínek

1) Literární druh a žánr a jejich znaky v textu:

drama – scénické poznámky – „Vstoupí sluha.“, komedie – dobrý konec – na konci je svatba, postavy jsou obyčejní lidé

2) hlavní a vedlejší téma

láska, přetvářka, i z hrozné ženy lze vychovat poslušnou ženu správnými nástroji

3) odkazy na skutečnost mimo text

Odehrává se v Padově, poukazuje na to, jak probíhaly námluvy kolem 16. století

4) hlavní a vedlejší postavy

Lucenzio - syn bohatého šlechtice Vincentia. Zamiluje do Biancy. Za Biancou se vydává jako učitel filozofie.

Petruchio – Umí se chovat jako skutečný hulvát, ačkoliv je poznat, že ženy pro něj nejsou pouhým prožitkem a potěšením. Své chování nijak neskrývá, naopak je dáváno okatě najevo svými hádkami s Kateřinou. Dokáže jí neustále přesvědčovat, že tak činí z lásky, ale vlastně dělá pravý opak

Kateřina - Je naprostým opakem své sestry Biancy. Je neústupná, hádává, bez něžnosti, nekonvenční.

Bianka - Dcera kupce Baptisty, která je především romanticky zamilovaná a zasněná dívka. Uchází se o ni tři nápadníci, kterým se líbí její křehkost, která potřebuje jejich ochranu.

Gremio - Další nápadník Bianky. Zanedlouho uvidí že nemá proti ostatním šanci a vzdá se jí.

5) řeč vypravěče a řeč postav

Vypravěč chybí.

dialogy, monology

7) jazyk

Spisovný jazyk – archaismy („slynoucí“), knižní výrazy („kýžený“), citově zabarvené („roztomiloučká Kačenko“)

Autor často používá ironii, děj je chronologicky zpracovaný.

Střídání veršovaných pasáží s normálními, nepravidelný rým

Nespisovný jazyk – hlavně při hádkách – „s tím otevřhubou“, „s tím třeštiprdlem“.

8) stavba vět

Věty jednoduché, srozumitelné

Převládá přímá řeč – „Kačenko, prosím pěkně nečil se.“

Věty oznamovací „Vybral jsem ji pro sebe“, tázací „Co byste takhle řekla telecí nožičce?“, rozkazovací „Čelem vzad a odchod!“

9) tropy a figury

Metafory – „jestliže prolomíte led“

Aposiopeze – „Chtěl jsem jen - Pro vady, které jsem ti vylíčil…“, „Nemylte se – já nejsem Licio a nejsem taky žádný hudebník.“

Přirovnání – „Jako nebesa“, „jak ten kameník“, „Jako zlatá mašle vyjímá se.“

Řečnická otázka – „Kdo odpoví mi?“, „Jak se mám teď zachovat vůči Vám?“

Epiteton – „Jásavá tvář“, „Rozpálené lýtko“, „Třaskavý smích“
# Devatenáct set osmdesát čtyři

## George Orwell, 2014 nakl. Argo, sci-fi román

2) Kniha je o absolutně totalitní společnosti, ve které žije hlavní hrdina Winston Smith.  
Vládnoucí strana Angsoc, je velmi krutá k neposlušnosti a jakékoliv uvažování je považováno za hřích. V jejím čele je tzv. Velký bratr. Strana vede válku s ostatními státy, ale tato válka se vede jen proto, aby se spotřeboval nadbytek výroby a aby se obyvatelé udržovali ve strachu. Všichni obyvatelé jsou neustále sledováni pomocí tzv. telestěn, které zároveň šíři propagandu. Strana také neustále mění dějiny a to tak, že se všechny data z minulosti přepisuje a ničí.

Winston se na tomto také podílí, protože pracuje na Ministerstvu pravdy, které má na starosti manipulace s minulostí. Jeho prací je přepisovat a upravovat stará vydání novin. Důvodem je zaručení absolutní pravdy Velkého bratra a neomylnosti Strany.

Winston se rozhodne zjistit, jak se žilo před nástupem Strany a začne si psát deník. To je ovšem přísně trestáno, stejně jako jakýkoliv jiné vybočení. Po nějaké době si Winstona všimne Julie, která je také proti Straně. Láska je samozřejmě také přísně zakázaná a oba jsou si jistí, že je policie dříve či později dostihne. Jednoho dne se rozhodnou spojit s tajným protistranickým hnutím a dostane se k nim kniha, ve které se píše o společnosti a o tom jak je udžována.

Nedlouho poté je Strana odhalí a jsou převezeni na Ministerstvo Lásky na mučení. Strana totiž všechny odpůrce nejprve zlomí a obrátí na svou stranu. Winston se ke všemu přizná, ale to Straně nestačí. Po dlouhé době mučení, domluv a obdobích klidu je Winston konečně zlomen a bezmezně miluje Stranu a Velkého bratra. Pak je propuštěn a zanedlouho zastřelen.

3) Hlavní postavou celého příběhu je Winston Smith. Je chytrý, ale nechal se strhnout k přílišnému přemýšlení, což mu způsobilo problémy. Na konci příběhu si uvědomí jak vše funguje a přestane se stranou bojovat.

4) Kniha se odehrává v Londýně kolem roku 1984.

5) „Realita není vnější povahy. Realita existuje v lidské hlavě, nikde jinde. Ne v hlavě jednotlivce, který může chybovat a tak či onak brzy zahyne: jedině v hlavě Strany, kolektivní a nesmrtelné. Všechno, co Strana uznává za pravdivé, _je_ pravda. Realitu nelze nahlédnout jinak než očima Strany.“ Zde jsem si uvědomil, jak je možné manipulovat s lidskou myslí a celou realitou a celkem mě to zdrtilo.

6) Jazyk autor použil spisovný, vyskytují se ovšem výrazy z tzv. Neolektu, nového jazyku vyvíjeného Stranou.

7) Kniha se mi líbila, nutila mě k zamyšlení. Autor ji nejspíš napsal jako varování proti totalitním režimům. Zaujalo mě heslo strany „Velký bratr tě sleduje!“ protože jsem ho už někde slyšel. Kniha byla pro mě místy nejasná a složitá na pochopení, ale to mi nevadilo. Mohl bych ji doporučit.

8) Speciální úkol

Zápis do čtenářského deníku považuji za povedený, vystihuje hlavní poselství knihy.

Lenka Martínková